Nella speculazione di Eunomio, sulla base dell' esegesi di Gen 2, 19-20 e dell' identificazione tra Adamo e il « Logos », l' imposizione del nome nel battesimo diventa atto fondativo e creazionistico.
Le tesi eunomiane si collocano in una linea interpretativa propria della teologia alessandrina, mentre la formula battesimale di Rm 6, 3, elemento di identificazione e di distinzione del gruppo eunomiano, e il battesimo a una sola immersione assumono valore cristocentrico, in una visione che collega il « Logos » originario all' Unigenito nella carne

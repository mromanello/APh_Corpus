La poesia ovidiana dell'esilio non si limita ad una funzione autoconsolatoria, ma si propone di « conquistare » l'attivo affetto della moglie, il sostegno degli amici e il perdono di Augusto. 
 A tal fine, il poeta si riappropria, adattandoli alla nuova situazione, dei moduli stilistico-espressivi e dei temi della poesia di « conquista » amorosa, come dimostra puntualmente l'esame dei passi dei « Tristia » e delle « Epistulae ex Ponto » in cui egli si rivolge alla moglie Fabia 

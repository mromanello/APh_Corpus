A partire da Tac., Agr. 35-36, si sviluppano considerazioni sul fatto che le truppe ausiliarie impiegate da Agricola nella battaglia di Monte Graupio dell'84 d.C. non erano armate alla leggera, ma per lo più truppe di fanteria con armamento pesante equiparabile a quello dei legionari, più adatte però a combattere a ranghi allargati. 
 Si tratterebbe perciò di una tappa importante dell'evoluzione che portò alla scomparsa di ogni differenza tra ausiliari e legionari negli eserciti romani del periodo tra il 2° e il 3° sec. d.C.
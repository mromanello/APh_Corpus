Esame di passi rappresentativi del sincretismo di modelli caratteristico di Longo, in cui soprattutto i generi alti dell'epica e della tragedia sollecitano meccanismi allusivi : la ripresa paratragica di passi sofoclei nel monologo di Dafni (2, 22) ; la parodia dell'eroina omerica in Licenio (3, 15-20) ; gli elementi epico-tragici nella costruzione del personaggio bucolico del bovaro Dorcone (1, 20-21, 29 e 31), esemplato sul Dolone del testo iliadico e del « Reso » euripideo. Si sottolinea infine il passaggio da una formularità epica a una formularità di tipo bucolico, operata soprattutto attraverso il ricorso alla ripetitività della scena tipica.
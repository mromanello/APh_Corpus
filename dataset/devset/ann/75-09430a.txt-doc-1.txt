Dopo aver ripercorso la storia dell' iscrizione dell' Arco di Augusto a Fano (CIL 11, 6218-6219 = ILS 104 e 106) e degli studi del Costanzi, si prendono in esame due lettere inedite contenute nel ms. Firenze, BNC, Magliab.
XXVIII, 29, f. 23r e 24-25 (codice che tramanda il testo di molte iscrizioni latine), che testimoniano dell' interesse dei discendenti del Costanzi, Jacopo e Lelio Torelli, per il patrimonio epigrafico fanese, in particolare per le iscrizioni della corte dei Priori di CIL 11, 6232 e 6238 (la trascrizione del cui testo venne richiesta dal Borghini nell' ambito dei suoi studi sull' origine romana di Firenze) e per le epigrafi di due pretoriani di CIL 6, 2379a e 2379b

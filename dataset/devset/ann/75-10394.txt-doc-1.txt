Il passaggio dall' Età del Bronzo alla prima fase dell' Età del Ferro è esaminato sul piano archeologico e su quello topografico, nella zona centro-occidentale e centro-orientale di Creta.
L' analisi individua lo sviluppo di una nuova élite politica che cerca di recuperare i simboli del passato potere nei templi e nella architettura funeraria, per facilitare il suo controllo ideologico sul popolo dopo un difficile periodo di crisi

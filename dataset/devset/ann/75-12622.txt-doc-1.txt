L' analisi iconografica del fregio consente di identificare il tempietto ionico dell' Ilisso come il tempio di Artemide Agrotera, databile al primo decennio della seconda metà del 5° sec. a. C. Il fregio è in probabile rapporto ideologico con le imprese di Milziade, in particolare la presa di Lemno, celebrata tramite il racconto della cacciata dei Pelasgi-Tirreni dall' Attica, la fuga verso l' isola di Lemno, la vendetta contro le donne ateniesi del santuario di Artemide a Brauron, la presa punitiva dell' isola da parte di Milziade

La descrizione esiodea delle uccisioni dei mostri, in particolare ad opera di Eracle, risulta basata sullo schema generazione-uccisione legato alle androctasie epiche. Stretti legami con l'epica omerica mostrano anche i versi dell'inno a Ecate dedicati alla guerra e non pochi altri passi nei quali la terminologia epica dello scontro e della contesa compare in contesti pienamente positivi. L'adeguamento alle esigenze dei singoli segmenti testuali nei quali ricorrono spiega come possano convivere con altri, come la genealogia di Eris (v. 226-232), in cui assumono una netta connotazione negativa.
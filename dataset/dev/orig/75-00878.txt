L'uso di « capsarii » si colloca in un contesto di interpretazione di Genesi 25, 23 « Maior seruiet minori », secondo cui i Giudei avrebbero « portato » i libri dell'Antico Testamento al servizio dei cristiani, e ritorna in altri luoghi dell'opera agostiniana, inserendosi nell'ambito più generale della visione del giudaismo. Qui si prendono in esame sopratutto i passi in cui ricorrono « capsarius » e i sinonimi « custos librorum », « bibliothecarius », « librarius », « scriniarius » e si analizza la fortuna dell'espressione agostiniana
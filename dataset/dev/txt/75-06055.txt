Muovendo dall'analisi della « Archeologia » tucididea, si definisce, all'interno della sua opera, il concetto di « realtà storica », ossia il risultato di un processo di ricostruzione induttiva ; si evidenzia, poi, come l'elemento fondamentale della realtà storica consista non in un ordinamento cronologico degli eventi, bensì in una fitta trama di relazioni causali tra i fatti ; infine, si mostra come tali relazioni causali costituiscano l'esito di una « volontà politica » incentrata sul presente di colui che svolge l'indagine storica e configura, attraverso essa, la propria identità 

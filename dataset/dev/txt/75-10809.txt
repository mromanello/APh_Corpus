Lettura e analisi della costituzione emanata da Onorio a Ravenna il 1° aprile 409 (CTh. 16, 8, 19 e 2, 8, 25 ; CI 1, 9, 12 e 1, 12, 2). 
 Si individuano le varie parti del testo, diviso in seguito dai compilatori dei due Codici, messi a confronto. 
 Si tracciano le linee d'indirizzo della salvaguardia da parte di Onorio dei « mysteriis Christianis imbuti » dall'azione di coloro che li costringono alla « peruersitas Iudaica ». 
 Si indagano i tratti storici del destinatario, il prefetto del pretorio d'Italia e d'Africa « Iouius ». 
 Si tenta di chiarire l'identità dei « Caelicolae », colpevoli secondo la legge del « nouum crimen superstitionis », attraverso l'analisi di testimonianze coeve, e la politica dell'imperatore nell'ambito del cristianesimo africano 

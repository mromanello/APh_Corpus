In Od. 12, 170-200 le Sirene tentano Odisseo chiedendogli di tornare a essere l' eroe dell' « Iliade » e di dimenticare Itaca, la moglie, i figli ; tale interpretazione (la tentazione di perdersi nel passato rinunciando al futuro) era già stata adombrata da Th. Adorno, in una lettura che viene qui presa in esame.
La narrazione di Demodoco (Od. 8, 487-534) della presa di Ilio, come quella della contesa tra Achille e Odisseo (Od. 8, 72-95), provoca il pianto dell' Itacese perché egli vi trova uno specchio del proprio passato e ne percepisce il ribaltamento nella sua situazione presente

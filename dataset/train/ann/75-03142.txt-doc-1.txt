L' intervento di Giuliano in Illiria durante la campagna militare del 361 viene descritta da Claudio Mamertino utilizzando il topos dell' epifania celeste, inserito in una similitudine basata sull' associazione fra Giuliano e il Palladio.
L' accostamento poggia sul legame particolare instaurato dall' imperatore con la dea Atena e va incontro alle convinzioni filosofiche e religiose che porteranno Giuliano a riarticolare la teologia imperiale su basi pagane.

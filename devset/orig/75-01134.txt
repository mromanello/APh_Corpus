Sulla base dell'esame di alcuni carmi databili al 2° sec. d.C., si indaga la presenza del gusto arcaizzante tipico del novellismo anche in testi non strettamente ufficiali, segno della diffusione di tale moda stilistica e della ricezione a livello non elevato delle istanze culturali e letterarie promosse dal centro del potere. Contemporanei ad essi sono poi altri testi, ugualmente presi in esame, che non risentono di tale gusto, ma anzi sono connotati in direzione « volgareggiante ». L'analisi della produzione epigrafica in versi del 3° sec., proveniente da aree confinarie quali la Dacia, è prova di una decentramento e una provincializzazione della cultura attuatasi dall'età severiana in poi proprio attraverso il mezzo dell'epigrafia